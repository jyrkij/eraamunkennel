---
title: Historia
layout: default
disable_title: false
permalink: /historia
---

<img src="/media/Lintu seisonta.JPG">

Vuosi 1999 elokuu, päätös hankkia perheelle seisova lintukoira sai lopullisen sinetin,
kun poikamme Mika päätti ruveta harrastamaan  metsästystä.

Minä itse olin enemmänkin hirvimies kuin pienriistamies,
olin kyllä ollut lintumetsällä lyhytkarvaisen saksanseisojan kanssa ja mieltynyt sen toimintaan.

Saimme kuulla, että Muuramessa Eräyön kennelissä on viiden kuukauden ikäinen saksanseisojapentu vielä jäljellä.
Niin päätimme lähteä katsomaan ja heti ensi näkemältä pentu varasti sydämemme.
Olimme valmiit tekemään kaupat, näin oli uusi perheenjäsen mukanamme ja matka uuteen kotiin alkanut.

Eräyön Darla, emä Limon Rose, isä Riekkorovan Vili. Tässä vaiheessa emme tienneet,
mikä meitä tulevaisuudessa odotti..
Jo koulutusvaiheessa  huomasimme Darlan hienon luonteen; koira oli nöyrä, hyvin tottelevainen.
Emme pitäneet riistalle menoa kiireellisenä asiana.
Päätimme saada tottelevaisuuden ja noudon ensin kuntoon. Saimme paljon hyviä neuvoja,
otimme niistä Darlan luonteelle sopivimmat ohjeet käyttöön.

Jo ennen Junkkaria huomasimme, että meillä on käsissämme todellinen löytö,
samalla löysimme Darlan kanssa yhteisen sävelen asioiden toteuttamiseksi.
Ihailimme Darlan riistaverisyyttä, riistan käsittelytaitoa ja mielestämme Darla on suora kopio Rosista,
unohtamatta Viliä, jolla oli loistava riistan löytö kyky,
homma vei meidät mukanaan.

Pääsy voittajaluokkaan sai ajatuksemme kenneltoimintaan; että jos sittenkin pentuja.
Anoimme jalostusrekisteriin, alkoi jalostustyö rodun parhaaksi,
kävimme kasvattajakurssin ja haimme kennelnimen,
toivomme onnistuvamme tässä haastavassa työssä.

Näin myös löytyi perheelle uusi yhteinen harrastus,
jonka myötä Anna-Liisa on kulkenut metsällä, kaer kokeissa ja näyttelyissä  mukanani.
Perheen muut jäsenet, ovat kiitettävästi myös mukana kenneltoiminnassamme.

